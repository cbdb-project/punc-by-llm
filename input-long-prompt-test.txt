钦定四库全书集部六
弇州四部稿别集类五【明】
提要
【臣】等谨案弇州四部稿一百七十四巻续稿二百七巻明王世贞撰世贞弇州外集觚不觚録诸书已着録史部中此乃所着别集其曰四部者赋部诗部文部説部也正稿説部凡七种曰劄记内篇曰劄记外篇曰左逸曰短长曰艺苑巵言曰巵言附録曰宛委余编续稿则但有赋诗文三部而无説部世贞与李攀龙齐名而才实过之当时娄东厯下狎主文盟奉之者为玉律金科诋之者为尘羮土饭盛衰递易毁誉迭兴艺苑纷呶终无定説要之世贞初时议论太髙声名太早盛气坌涌不暇深自检防致重贻海内口实逮时移论定向之力矫其以变为纎仄破碎之习者久已为众所唾弃而学者论读书种子究不能不心折弇州是其才虽足以自累而其所以不可磨灭者亦即在于此今其书具在虽未免瑕瑜杂陈然第举一时之巨擘而言亦终不能舎世贞而别有所属也四部正稿为世贞抚郧阳时所刋续稿则世贞乞休后手裒晩嵗之作以付其少子骏者至崇祯间其孙始锓以行世云乾隆四十三年十一月恭校上
总纂官【臣】纪昀【臣】陆锡熊【臣】孙士毅
总校官【臣】陆费墀
钦定四库全书
弇州四部稿巻一
明王世贞撰
赋部
赋十首
玄岳太和山赋【有序】。太和山者盖中州之脊而上帝之灵腑也其始不甚显一曰武当山又曰防上山又曰仙室山晋咸和中歴阳谢允弃罗令遁兹山遂名之曰谢罗山见郦氏水经注及荆州图副记盖是时絶顶峻不治不得上诸所栖息者山之阯以故靡甲称云至宋而谓武神实主之后又避其讳改武曰真武而宫室繇创矣元始加帝号至明太宗文皇帝尊之曰太岳世宗朝复尊之曰岳而五岳左次矣嵗旃之大渊献春三月吴人王世贞填绥之间一登谒焉感其峰岭宫阙之盛与其事而为之赋。昔在帝太始氏制阴阳剖澄凝掌别五岳以授七十二圣昉岱首而亘金天焜煌黼芾以跻九命乃眷西顾有亭亭类博山者出焉下盘隒而隃运广鋭直割乎黅昦之阙嵣防横揭寿奡豁其西北引庸防络终崋而首饮乎中原为岳若八九者吞焉帅其支峰以媚帝阍恫帝之不詧敢以测霄之圭与亥步其四藩不然请外托而季从乎昆仑惟帝曰咈夫契有因而显有辰时不取遽主必择眞是故天水氏之奄宅也为寓公宫若亡若存以竢防之时巡崇祠蹛林讳其金人水德用彰瑶宇防嶙我文皇笃志鸿绪囘面内蹂独奋神武亦驾天授怳灵威之輵辖被发立而三光蔀揭燕弹之百一俄宇割其十九嗟九灵之革变黯二仪其霿雺聆火铃之豁落骇乌斿之敠咄元绪与率然亦纠纷其来从既阐教于神道朅疑功乎惟重苟神贶之昭荅何痌乎民力之侈用于是太史土奉常告时五鸠鸠民将作庀材左驸马而右中涓六传骚以催襄邓宛洛之民蹄击毂豗楚訾蠭午以逆上陇木骈阗而顺来于于禺禺千唱万随陆歗激湍冬讙骤雷乃使倕输穷巧获万既力分模紫宫取则宸极又以踔翼乎九阍歴清微而叩大赤命觜陬而佐之俾象锵锵之积石怳若入于函谷歴落兮离宫之四百净乐依稀乎东朝玉虚髣髴乎未央紫霄桀骜乎甘泉南巗差池乎阿房五龙窈窕乎馺娑迎恩雝龢乎鼓簧观则复眞胚始仁威慑降元和迁校之府龙泉炁錬之塲莫不堞岭隍壑冠峰带冈分背寒暑别成阴阳潺湲琼澁絪缊象郎里郁律而迳廷表嵼以直当彩栭扠防以戢孴文防鞢而纵横晨星荧皇乎壁镜雌蜺夭蟜乎茄梁乃复发重□氏之所藏使和氏选而攻之□枝斯兏□玗琪像帝之眞理别须麋□琂防瑦琟防琢为扆座躨跜虬螭乃籍濞邓付区嵇和合防鉙鼔鞴罏椎细则禹鼎之頯防钜则秦廷之欺锯牙凿齿燕颔翼之类足方良手鬾睨蜂眸而欲搏奓血吻以将噬感丰融之肸蠁意防而求退药房寥窲椤榻肤致鹤盖棽丽【平声】鸾吹流利馂鬯余之泔淡眠归云之黮防此其陶然乐而跳尘世者也夷嵕方轨驰道如砥繱柏周络金椎隠阯緜蛮格磔媚不絶耳葳惢峭蒨当眸而泮乎其殊可喜也纷彼灵圉前奏钧天忽忽续从飔曼延乍显乍曶与云流连霓防虹斿眇若腾骞快然精气溢而欲仚也蛾而怳兮使我恫兮蹑峛崺穿弇中下缯绫窞而囓趾兮上狋防而荡胸俯窱其径廷兮仰又栈齴而不可穷前呼要眇几若丝兮应碨柍而类处防轻阴酿而裾涅兮苍翠扑而睫防忽径絶于陁堵兮使人魂惢而精降頵砡衡截屹畴援足不谋目絫息股弁五步一止左襜呈防天门杳霭若啓尺线破靉叇穿轧芴兆庶□□争先跋躠鱼贯蹀□猱牵防肱嵎臂陇肝胡胆越魋瑕二董之俊错以敦讐骀爰有姬姜贵秘阳蔡姝絶螓蛾此豸要绍嬄綦履不任芬泽微发莫不羽犀纰露紒练帢涩譶殿屎盘跚勃窣擥锒铛以稍振扣阴牡而呜咽哀虈彻空宛潮音之迤逦悲涕悬河俨秋霖之汩活铜虬左启羊角瞥至拔坼坤两噏欱巽二游盖飘飖其纎翮几欲掷乎荒之裔黄冠所庐可以假憩层楼帖石周阁无地挐茎葩襍捷猎鳞次密蕺兮寒房之聚蜂猭兮春潮之归蛎神摇摇而时臲心栗栗其如于是黜聪明颛精深芗沐涤躬淸斋盟心穷太和之睽罛遂底乎天柱之岑覩重栾之宛曲与绮寮之丽淫列将吏之兰锜若觩瓒之崇森悉都官之赤仄涂以防蹄之上金芒颖注射睛不停眴赫烜灼烁煌煜熣炫芬蓬勃忽似处乎涳蒙润衣裾而不防哀音麕至几若閧乎邯郸巻屋瓦其如霰度羣喧之屏寂兮始骋望以逍遥窃忻夫尘世之判阂兮察天人之所交玉女防嘘而一粲兮电碣磕横亘乎巗腰霆霓惊乎百里兮双礼珠微拨乎银璈夜澄澄其湛露兮泠然若初滴于绛杓白榆于楹表兮几欲奋翮而求巢双丸搏娱于早晩兮屏翳卑处而不得娆俨帝聪之呼吸兮杳旭卉其莫昭于是俯踞三垂流览大荒寄寓一瞬投心茫或翔阳防晴潋滟冲融煜乎若五金之在镕矞云呈姿异态同辉皑乎若瑶台之刋夷白不封尖峭碧摩天晃乎若藂镞之辞晦明参差旁午纷拏沓乎若银海之荡层波时隐时现襄江一线或灭或浮梦泽一杯远则僊掌巨灵之赑负峨眉五丁之斤凿丈人偃蹇乎靑城华存尚羊乎衡□太室少室之嵗防中条终南之岝防阴脉潜通外势包络虽未甘乎臣仆感时趋之曦爝迩则香罏凝霭玉烛华峙九卿棘列三公槐植七星斗矗五老掌中笏上朝玉笋排次淋沈双笔飞翰叠字紫盖飘飏眉棱锁翠天马防而腾上灵狻髵防而斜睨莲不大小以掩带阳鹤鸣和而鼓翅春淡冶其微莞夏沈秾其几醉秋净皎其初沐冬惨淡其若睡虽摧嵔兮丽亿靡不环拱极而思媚独房陵之一岊乃刺崆乎境外鸿烺爌之独□托平巘其小息聊贾壮以夐胜信足境之羃歴俯钜壑乎万寻白日而蒸云圛苟貏豸其稍迩踝盭余焉恤阸嶭岪嶅嶨屴崱丑若鸟瞷雄若贙似乍伏而蛾奋挺牙距而击复有千章丛挺黝防阜垅万古不死轮囷拥肿其为苹末之所鼓卉歙浏莅竲竑汹涌根刖而弗奠类蛇跗之鳞起即且盬脑而蝡动憭兮栗悚兮恐懔乎其惕而左顾余踵也尔其淸泚徐倾萧瑟渟遘暵不涓触石自声滵滵汩汩鏦鏦铮铮乍征而商丝肉雝鸣芙蓉倒插散鬊微升神瀵涌玑金沙流萤枕听酌歃九咽为澄其涧则靑羊玉局□鎭梅溪胜越桃源比晋靡不插壁畱霞飞梁吐蜃其桥则僊源僊都遇眞防眞夭矫梯云遥裔天津靡不长虹饮渚圆月丽旻磐陀之石橘叟所奕削脯角飞盘拏现迹琼台迥□帝所授册封泥散紫余检成璧宛委探书浮提副墨玉躞金题云符秘策太乙天乙日沼月泽烛龙布涎神瀵流液丹砂九转白茅三脊璘彬云母以资服食木则杉桧枞棫松梓椶柏椃防桬樆檰防防檍交让呈荫灵寿支策梢无碍汉根不避石恣傲四候覂阅千昔结为硕果鲜殷酷襄橙邓橘张梨房李含桃女唇火枣僊饵饤座袭目咀沈溢齿榔梅摽瑞而蜇舌石蜜借以为醷冰芽之荈产自骞林顾渚慙芬鸠阬逊甘蝉翼霏塸雀舌沸鬵篠荡薆薱编町绣丘霡霂初滋潜萌未苗瑴玉含腴衣以金苞濯江汉暴秋阳椷紫泥借朱筐八足腾传披星犯霜九重涓期以奏新六宫舌羡而不敢尝乃有庶纎土德所刍千年之艾松龄十之荃蒳虈苬菩蘹菤施晻薆咇茀入鼻薰褵天葵秋发映山春滋百里障锦又若紫絁一醉枕籍若冯夷施忽有哇妖因风徐来睍睆和啰含糊啴喈嘤嘤关关娆娆靡靡覩黄口之蠛蠓疑天乐而复非【半部乐鸟也】意调昶而甫纾喟驶景之难觊扶羸之妙药指长欃而思采亦何劳访乎亶州兹实僊都之陆海固炎帝之所尝而首之所不尽解者也不覩夫葽绕胜舄白鲜紫扶甘根卭钜茵陈茈胡南星水玉符离利如香附扁畜重楼藜芦益母鋋生防已夜呼苧天麻荟郁地榆皆能牚距二竖搟殪羣魖百劳赖其御圉五官之所储胥未若三暴之炼鸡格九节之辨菖阳紫茎之贵牛膝参之字鹿肠枸杞夸仙人之杖麦门表禹余之粮豺漆供而湿消玉延飡以生肪滛羊之藿灵脾别呼交藤布根何首不乌此皆皇仁所寄只不爱输泽瘁实空动与益俱肉翮顷以鶣朱颜蔼其防萮忽翛然而秽世抚万期之须臾遂诵茂陵之言曰唉得从安期生游矕万乘若敝屣何况妻子哉乃集三管之所述相与攷诸眞之由起或颂周季二尹轨喜是为晜弟厥号文始或哆两生明长禅美受度勃遂厥有栖阯夫文始靑牛挽函谷太上玉局显鱼鳬马明吸羽腾华阴阴长蜕骨遗丰都苐彼显则此隐岂后核而昔诬意者孟生遗防仲微曳裾辞令道通纳节易夫田寒暑其一蓑房旦夕而长须庶几其犹可指踪欤粤之黠秘实上眞之蠡良功留迹隐用彰体藏暂闪尸而可即忽希夷其难方俶使夫人主常伯若虞初之卜吏騑骢衣黄者二十余霜卒莫得其要领徒文绣乎土木而宫室乎陵冈于戏皇哉明哉明哉皇哉乱曰因天成人合乃神兮虚有实无众则愚兮灵宠光艳趣则验兮岑牢往祀吓来世兮当心者眞岂必兮彼美洸洸永无□兮。土木赋。岁在执徐四月哉生魄臣某服骖牡越燕关而北上谷之墟陁靡墝埆若陵若伏者焉土则或赭而垩泽翁崕童造物鲜功埃眯郁而要风阴镞饱血败削咀精憯乎挟鬼车以噭鸣狂茅畏栖貒貈辟宫夔魈夷犹叩之莫譍有一丈人跔前曰此所谓土木者也我前人之徇皇舆代逖靡征大夫金匮之逸臣庶一二寓目焉为熟之臣曰唯唯昔在元季九州鼎沸为为瘵易耕而猎儵儵嘒嘒诗书啁唽礼乐兠昧高帝因天之厌乱提三尺掎元鹿于西隃之外投诸大荒毋令睚眦挽七泽扬九派洗天兵而不用饮湛恩之汪濊文皇勃兴介猋骑鎏雷辕阿勒坦圗罕之流莽伏蔓滋者或收椎而内臣或儴袵而外藩阳阴山南北斗凿条支以界天门时则有若魏鄂曹卫宋颍凉英万众一羽挥无留衡瓯脱楼烦臲揺神钲屹乎金汤歴再纪而恟恟如草覭髳螟蟘滋萠蚩尤乃迫上帝下欃枪黄沙白草之区钟为布哈其豪额森熐蠡游魂耆金吮鋋曾不足以当汉之一连时则有若左珰垂貂帷房之干等漏多鱼包藏祸心蛊我六驱狼山之旁嵯峩防牙七萃虎豹之衞诎就屠列缺噤火以伏阴羲和束鞭而沦虞辅勇佐埜鼐益之徒楚材晋良其丽不亿膏陂衍而施朝霜海立山卧羡漫荒抢然而天容穆然神武不崩单于除埽阏氏却行左贤且渠大小奉觞巴延防契乎项伯臣善曷忝乎侯生曾未阅岁乘舆跄跄虽七曜暂骞而两仪就康今天子惟先德慨武功追周文之遏密陋汉武之称襄下书御史千夫长百夫长材官挽彊缤駍拉防踊距腾骧死艺辱国谋夫孔臧抑虎贲而右鹰扬于是少府发将作诎寺人絶宫虞衡弛法减膳削御吏士衣食蜀苏析而镂膺楚金销以鋈軜騋牝三千长毂九百期门佽飞饱勇怒而不得发搏人以轼投石而乐天弧掌射丰隆脂軏博望乡导水行亡乏乃卤温禺枭郅支囘刃南面者寸刘铢狝斩轒辒以夕薪駃騠而佐朝麋载嫖姚之金人仆窦氏之故碑天子曰止毋究兵毋招不轨袭尔胄櫜尔矢吏士十岁复无事事赦海内与更始坐明堂柔羣裔雕题瞷目日月出没靡不梯航而劳象胥于是大置酒合乐而飨之歌曰雪忸信威翼文德父不哭子鲜鳏室百千万年战鬭息告成祖祢乐毋极老人起拜曰子之言美矣郁郁哉请毋死而竢诸土木。竹林七贤图赋【有序】。友人尤子求作竹林七贤图遗余既感其事而悲其深防也因为赋之遂题焉。郁丛林之嵯峩兮脩篁经乎长薄荫淸洛之泝防兮带层邙以回络云芊眠而欲归兮风鏦铮而相搏商金凄其徐动兮大火恧以前却上扶疎而不覩白日兮下泠泠度乎涧湍披凤尾之漓漇兮抽龙鳞而怒蜿贞干俨以造天兮秀色婉其可餐泻淇园之猗猗兮掩夹池之檀栾实葳蕤以芬兮将以待夫栖鸾粤有磊块酒人隗俄玉山命俦挈侣夷犹其间蹙苏门之淸啸兮孤凤噭以龢音奏广陵之哀散兮苍龙噌吰而长吟指九阳而晞发兮灵飔飃防而荡襟屏心目而靡所营兮任鱼鸟之高深彼山公之胜度兮腹冯冯贮乎沧海向防心于理窟兮寄庄生之防水咸悠然而黜思兮乃研覃工乎人伎伶餔醩啜醨兮曾不知二豪之所在何濬冲之把臂兮遂忘年以齐尚目烂烂其若电兮神翛翛而独王散斗枢之元精兮摘天杓以挹浆盼黄公之酒垆兮曾不恡夫鹔鹴尔乃白眼回靑苍顔变赪毋论尔我不知晦明箕踞偃仰袒裼裸裎戛玉承歌喷珠漱酲枕恠石裀文苔烛寒蟾鼾春雷陶然而休兀乎自咍唉孔栖与墨突将如我乎何哉于乎岂伊不思良士瞿瞿岂伊不闻畏此简书我仪图之厥寄有余慨炎火之西烬复当涂之阴殄念韬精而蠖屈众思媚夫虎变虽龙性之莫驯仰鸿防其已远寄今古于俄顷束乾坤乎一线日流湎而忘归冀世人之见遗形骸不我即妻子不我随死便埋我我亦为谁醒醉终始如环莫倪彼子上与颍考者焉识吾之杜德机乱曰古称小隐隐林薮兮作者七人乃隐酒兮葆光内融物莫垢兮陋彼邺下谀骨朽兮千余年前尔独贤兮后千余年吾宁不然兮噫嘻。登钓台赋。己巳之秋季月稍魄余所偕迈者金华栝苍之伯指桐庐下建德芊眠衣云蝉缓绣壁飞湍激流千丈缥碧澄渟皎镜下数白石于时鸿蒙就防鹢首忽辨桂轮少亏金波腾绚怳见一峰缥缈于空裔连冈浫洝而拱献森槮厌防岩阜回缅洪涛鼓兮木末流泉激兮石间中宫叶商拊节回环余所停憩二客解颜舟子舟焉曰此故严光先生滩也余乃野帻而楚服盘跚以前挹寒浆兮靡椒荐素琴兮无弦追夫一介之贱微灵诚感而烛天遂姓其州而貌其山者千五百年云台烬飇原陵芜烟富贵身尽声华代迁孰与先生宇宙长鲜呜呼吁嘻彼夫赤眞中晻紫闰未穷兵起东郡节殉二龚庶几君臣如日丽空妖新截蜃白水兴龙借匪先生君德畴隆士行重伦丘贲骤穹万岁千秋穆如淸风绁缨拲珪以匏余躬再拜而退二客是从未既忽有歌声起于芦际夭眇铿厉林木尽沸其辞曰沧浪之淸可以濯缨渭川钓利桐江钓名役心成迹强性之情孰与吾渔无役无强纤阿为钩太虚为网防志沕穆纵神滉朗余异而迫之不见其处缥若一缕破东南雾而去。二鹤赋【有序】。尚书刑部省中有二鹤焉朱冠缟衣昂步接趾日食官廪优防长年然每一骧首云霄之翼嘹唳踯躅若有所恨慕者余悲其翮铩而不得飞嗉结而不能言也为短赋以达之其辞曰。予累曹牍而夕休兮步夷犹于周庑微阳晞于木杪兮流光冉冉而不下万象閴其无值兮忽浮辉乎俪羽冠猩血之殷鲜兮衣阳阿之纤缟状委虵以相孙兮又彷徨而惭侣首低囘其欲诉兮臆块结而不得语内专精而愁视兮桧柏荟蔚而窘武忘翅翮之乆铩兮飘风接而求举贾忿志于胜决兮足离寻而顿处饥雀啾啾而罢啄兮翻羡余之托所何稻粱之见诱兮将徇口而捐心华池亘乎莽旷兮鸾凤拊翼而酬音芝禾欝其铺绣兮露若饴之芬甘朝奋翼于扶桑兮蓬莱逮乎夕淹岂六合之为局兮天地舒而是躭寄薄命于一秣兮感恩顾乎非亲鳬鹥迫狎而称类兮鸿鹄下窥而见寻愧灵根之赐钟兮夕悲鸣而不可禁。二鸟赋【有序】。孟秋之朔余以乞骸待命兰若溽暑初退澄夜露坐鸣蝉时送流萤间没不觉有槪于中援笔赋之命曰二鸟赋大戴传曰萤谓之鸟者重其养也凡有翼者为鸟余非以文辞聊见志云耳。有鸣秋丈人者冠緌冠被铢衣饮零宵之酒据栖鷟之槁枝汩乎希声澹乎无为晖夜先生过之若熦若防载驱载驰丈人俛而问曰客何为者先生曰余景天之使也昔在炎帝命羲叔氏正星火之厯用嘉惠之以蔓之息壤使无斩重黎之祀余父虉绶而母藑茅产而焦□少孤失聊师名之曰丹鸟而字以熠燿文明柔顺姬德允肖余饥而宰夫以白鸟进也余恶其类而难之是以羞而不尽帝鉴余仁重锡蕃芾朱煇耀绶锦殷余之将出也窈窈忽忽浮沙聚沫若微烧之在防欲吐而犹□其徐行也颎颎荧荧忽灭忽明若晨河之沈星随珠重襺而脱英其疾发也烠□吐驾□若飞奔之荧孽电乘响而一掣则有奉帚兮班妤裁机兮窦妇宝瑟兮长寒珠帘兮欲暮结兮流黄忊沈兮捣素余乃穿复阁揭层幕熹微小飏黯霮徐度莫不授扇思挥停梭却步拟驰辉而见君冀回光之我顾是以尔雅命炤礼经原腐宵烛着于戴书香兰比于潘赋也吾子据高扬淸将傲余以卑垢知黑貂之当前而曾不虞螳蜋之在后乎哉丈人鯈然而下翼如以迎仰首太息噫吁噭鸣曰惜哉吾子骄其白蹢跳踉纷挐吾将冰夏虫而海井蛙昔上帝怜齐后之寃封其后人于少昊之丘使托体于朱明阐闻于蓐收夷则中声伏火自流若乃万夭辞靑千乔向黄吾于是登柽旄之缥缈鼓膀振音顺飇以飏札札轧轧陵厉凄切如怨如诉如泣如咽变征入羽嘘风激雪湛露凝澄波潎洌牙期延涓之流闻之或征调而入管亦刿思而就弦苏卿绁胡秦丹望燕羁臣孽稚履霜号天憏憕悝盱内煎懪懪惨惨痯痯邈邈闻吾之声爽陨精落鬒被苍丹肌隐铄白虹宛其垂练鴈降而受帛崩城陨室乌白马角至于泬寥长门低徊增成履綦罢迹屈戍流明铜龙永钥银虬间鸣吾于是奏淸警授微箴增凉象牙之簟夺温流苏之衾含涕浃夕乃搆千金请赋司马黙回帝心帝问而嘉之奉我以闷乌之屮噎鸠之麦吾饱昆仑之玉液却而不食也则命陈王陆令交颂敭德曰首上有緌文也含气饮露淸也处不巢居贞也应候不爽诚也加之璚弁玉缨玳犀之饰以冠三公九卿吾耻而逃焉隐于明之庭且吾蜩氏之族为蚻为蜋为蝒为螗蠽茅蛥蚗虭蟧蜓蚞蜻疋防蜺虭蟧蛉蛄大禹莫计周公难名曾若吾子崛强粪秽之间苟全焤烬之生太淸君闻之乃趣云軿道霓旌右纤阿左曜灵后飞廉前迅霆接睫而至踞谓二生曰叱嗟若蠮螉之侣而覆育之子也胡以纤响淑煇嚚争亡已吾张两目而收若木浴扶桑中间二十五万里晃朗曤□晈晅□晵烛乎无终曙乎无始吾怒而鼓郁阳之气砰震磕魄夺兆类噫兮嘘兮发靑苹之眞籁草木水石按节傅防鞺鞳噌吰钧天之钜乐咸备二子頫伏瘖讱闇曶则有如如居士自然逍遥不见不闻藏乎阒寥鸣秋立朽晖夜坐销太淸内慙匿影以跳